# StockMapMK
Овој репозиториум е воспоставен за потребите на курсот „Дизајн и архитектура на софтвер,“ кој се одржува на Факултетот за информатички науки и компјутерско инженерство (ФИНКИ) при УКИМ.

# Опис на проектот
Оваа апликација има за цел автоматизирање и олеснување на обработката на историски дневни податоци од Македонската берза. Фокусот е на собирање, филтрирање и трансформирање на податоци за сите достапни издавачи преку Pipe and Filter архитектура. Со оваа архитектура, податоците за издавачите се обработуваат на повеќе нивоа, овозможувајќи чист и структурен процес за трансформација и складирање на податоците.
Во првиот чекор, апликацијата автоматски ги презема сите издавачи од веб-страницата на Македонската берза, избегнувајќи ги кодовите кои содржат броеви, за да се фокусира на валидни компании и институции. Потоа, системот го проверува последниот датум на достапни податоци во локалната база на податоци и врши дополнување на недостасувачките информации. На крај, податоците се форматираат во конзистентен формат погоден за анализа, при што се применуваат стандарди за датумите и цените.
Проектот е наменет за ефикасно следење и анализа на дневните промени на Македонската берза, покривајќи податоци за последните 10 години.
